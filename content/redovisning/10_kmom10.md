---
---
Redovisning kmom10
=========================

MedicinskVetenskap
-------------------------------
Mitt projekt blev ett forum, likt StackOverflow, som riktar in sig mot människor som arbetar inom medecin och sjukvård. Sidan är öppen för vem som helst att se innehållet, men är låst för att skapa nya trådar och/ eller kommentera/ svara på trådar. För att kunna skapa trådar måste man först skapa en profil genom att registrera sig. Som profilbild används en gravatar, där man skriver in sin mail-adress i formuläret under registeringen. Har man ingen gravat kopplad till någon profil, används en default bild som också kommer från gravatar.

När man väl har skapat en profil kan man editera den, om så önskas. Man kan inte ändra sitt användarnamn, då det är kopplat till alla trådar. Det är ett aktivt val jag gjort, då jag anser det vara mer logiskt att alla trådar skapade av en viss person har en stämpel med ett visst användarnamn. Man kan se andra personers profil, och de ser precis lika ut även om man inte är inloggad. Det som skiljer sig åt, är att ändra uppgifter knappen dyker upp om man är inloggad som den profilen man besöker. På profilsidan syns alla trådar en användare har postat tillsammans med betyget och antal svar. Det syns även vilka svar och kommentarer som gjorts.

För att kunna skapa en ny tråd måste man först vara inloggad. När man väl är inloggad syns en knapp i navbaren där man trycker för att komma till sidan för att skapa en ny tråd. Där väljer man titel och fyller på med innehåll som skrivs med hjälp av Markdown. Man kan max ha 3st taggar, och man kan bara välja de taggar som finns fördefinerade. En användare kan inte skapa nya taggar. Detta för att inte få alltför många liknande taggar, och få ett splittrat forum.

Man kan se alla trådar genom att trycka på "Trådar" i sidomenyn. Där kan man även sortera efter antalet svar, när tråden är publicerad och vilket betyg tråden har. Alla trådar syns sedan tillsammans med hur många svar tråden och har, och hur vilket betyg den fått. Man kan även se alla taggar en länk har och man trycka på respektive länk, för att kunna se alla inlägg kopplade till den taggen. Väl inne i tråden kan man välja att kommentera tråden. Man kan också svara på tråden, eller kommentera på svaret. Samtliga kan ges en upvote. Man kan välja att sortera svaren så man ser antingen det sensate svaret eller det med bäst betyg.

Trycker man på "Taggar" får man fram samtliga taggar som finns. Varje tagg har en beskrivning om innehållet i taggen, och det syns hur många trådar som är kopplade till respektive tagg. Även här kan man välja att trycka på en av taggarna för att komma till just den taggen och se trådarna som är kopplade.

Koden
---------------
Jag har använt mig av ActiveRecord till stor del. Så långt det har gått har jag använt det färdiga API:et som finns, men de i de fall jag har haft SQL-queries som inte finns som standard, har jag utökat respektive klass med nya metoder. Allt som skall in i databasen har fått en egen klass.

Det finns 7 tabeller i databasen som hanterar olika saker. Det är trådar, taggar, användare, tråd-taggar, kommentarer, röster och svar. Trådar, användare och svar är precis som det låtar. Inga konstigheter. Tråd-taggar är en kopplingstabell som länkar taggar till en viss tråd, där taggar är de taggarna som finns tillgängliga att använda vid skapandet av nya trådar. Röster håller reda på vem som har röstat på vad, för att man inte ska kunna rösta mer än en gång. Kommentarer är en samlingstabell för samtliga kommentarer. Både för kommentarer på trådar och på svar.

Det finns en rad olika controllers som hanterar specefika saker. Publik-controllern hanterar det som är publikt. Där hittar man saker som alla trådar, taggar, om-sida osv. User-controller hanterar allt som har med anävndaren att göra. Tex logga in, registera en ny, ändra uppgifter eller visa profilen. Till viss del publikt, men kändes logiskt att ha allt samlat på detta viset. Det finns även en controller som har hand om röstningen. Vote. Till en början låg röst-funktionen på flera ställen, i olika controllers beroende på vad man röstade på, så istället flyttade jag ut all den funktionalitet till en egen kontroller och sparade en massa rader kod. Samma sak gäller för Comment, som är en egen kontroller som bara har hand om att lägga till nya kommentarer.

Testningen blev något nerprioriterad, så det blev inte mycket kodtäckning. Som ett plus installerade jag MySQl på både Scrutinizer och Travis så min vanliga TestSuit funkar även där, utan några konstigheter. Ett jätteplus med tanke på att man kan förpopulera databasen med kände världen, och egenligen även testa den.

Hur har det gått då?
--------------------------
Jag måste ändå säga att det har flutit på väldigt bra. Det har varit väldigt mycket kod man behövt att skriva, men tack vare de tidigare kurser vi har haft, med både databas och en del ramverk, tycker jag att man kommer väl förberedd in i detta. Projektet skulle jag säga var klockrent, och täcker väldigt många olika bitar men samtidigt sammanflätar allting till något som faktiskt blir något. När jag tittar på det jag lyckats göra känner jag mig stolt. Gitrepot - ihop med badges från Scrutinizer och Travis - är äntligen något som jag känner att jag skulle kunna visa upp och "skryta" om. Fantastiskt bra känsla.

Det som var svårast var att förstå hur man, på ett bra sätt, ska kunna skapa kommentarer på olika saker, och svara, och rösta, och tagga. Det blev väldigt många moment som ska passa ihop. Ännu klurigare blir det sen när man ska hämta all data på databasen. Jag har några ställen som jag inte är riktigt lika stolt över hur jag hämtar datan, men på tok för många frågor mot databasen. Tveksam till om de bitarna kommer fungera med tusentals användare. Om jag fick önska mig något, skulle det vara bättre hantering av HTML-form. Mer likt som Laravel har, där du skapar varje del i formuläret istället för att få ett färdigt paket med HTML-kod som man inte kan editera annat än att ändra i källkoden. Samt bättre dokumentation i de olika Anax modulerna. Jag vet inte hur många gånger jag har vart och grävt i vendor mappen för att komma ihåg hur man skulle skriva vissa saker, för visst finns det dokumentation, i form av kommentarer i klasserna. Jättebra dokumenterat, men den ligger för långt nergrävd. Upp med den i en Readme fil på repot.

Men hur va kursen?
--------------------
10/10 denna gången! Jag är helnöjd. Följer en bra röd tråd hela vägen. Bra tempo, bra innehåll. Känns som man börjar bli en programmerare på riktigt nu!